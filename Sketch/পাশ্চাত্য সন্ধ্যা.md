পাশ্চাত্য সন্ধ্যা

পশ্চাৎদেশের সংস্কৃতি নিয়ে আলোচনা করতে আমাদের সঙ্গে আছেন  

(Live viewer count goes up 67, 68, 70
Comment highlighted: loverboy: ইন্টারেস্টিং আলোচনা)

পশ্চাৎদেশ নয়, পশ্চিমা দেশের সংস্কৃতি নিয়ে 

(Anchor shows visible discomfort)

হাহা। শুরুতেই দর্শকদের জন্য একটু ক্লিয়ার করে নেই, পশ্চাৎদেশের সংস্কৃতি, পশ্চিমাদেশ সংস্কৃতি, দুটোর মধ্যে পার্থক্যটা কী।

পশ্চিমা সংস্কৃতিকে পশ্চাৎদেশের সংস্কৃতি বললে আসলে সারলীকরণ করা হয়ে যায়। 

......

(Viewer count goes down to 69
Loverboy: আফসোস, শো-টা মিস করতে হচ্ছে। ট্যাক্স রিটার্ণ রেডি করতে ভুলে গিয়েছি।)

....

পশ্চিমা সংস্কৃতি পশ্চাৎদেশ ছাড়াও আরও অনেক কিছুই টাচ করে।

(Viewer count goes up to 420
Loverboy: নেভারমাইন্ড, ট্যাক্স রিটার্ণের এক্সটেনশন দেয়া হয়েছিল ভুলে গিয়েছিলাম।)

কলার যুক্ত 

আপনার লজ্জা করে না একজন বিশেষজ্ঞ হয়ে পশ্চিমাদের একযোগে শ্রমবিরোধী আখ্যা দিতে। আজকের প্রাচ্যশ্রেষ্ঠবাদীদের পূর্বপুরুষরা যখন তাদের পর্যাপ্ত মাছ ফসল ঘরে তুলে সন্তুষ্ট হয়ে বাকি সময় গঞ্জিকা সেবন করে আমোদ করে কাটাচ্ছিল, তখন পশ্চিমারাই বিপদসংকুল সাগর পাড়ি দিয়ে আমাদের এসে দীক্ষা দিয়েছিল শ্রমমুখী অর্থনীতির। 

দর্শক আমি মনে করিয়ে দিতে চাই যে, সেই সময় কথিত পশ্চিমা সাম্রাজ্যবাদীরা আদতে ছিল এমেচার সাম্রাজ্যবাদী। তারা আমাদের দেশে ব্যবসা শুরু করার কয়েক বছরের মধ্যেই আমাদের নবাব তাদের গারদে পুরেন তাদের দেশের অন্য এক পাইরেট আমাদের একটা জাহাজ লুট করেছিল বলে। সেই তুলনায় আমরা বিনা বাধায় শত বছর ধরে তাদের দেশে স্বাচ্ছন্দে ব্যবসা করে আসছি। আমাদের প্রবাসীরা বিভিন্ন সন্ত্রাসী কর্মকাণ্ডে অসংখ্যবার ধরা পড়লেও, আমাদের প্রজ্ঞাবান নবাবের মত একযোগে আমাদের সকল প্রবাসীকে গারদে পুরে না খেতে দিয়ে মেরে ফেলার মত বুদ্ধি বা সাহস কোনওটাই হয়নি পশ্চিমাদের। এটাই তাদের দূর্বলতা এবং আমাদের শ্রেষ্ঠত্ব। তাই পশ্চিমারা পৃথিবী ছেড়ে কৃত্তিম গ্রহ উপগ্রহে গিয়ে কৃত্তিম খাবার খেতে বাধ্য হচ্ছে। কর্মবিহীন নিরর্থক জীবনের অভিশাপ বয়ে বেড়াচ্ছে।...

শ্রমহীন জীবনের অভিশাপ যেনো কারও না বইতে হয়। 

... আর যারা পৃথিবীতে রয়ে গিয়েছে তারা আমাদের শ্রেষ্ঠত্ব মেনে নিতে বাধ্য হয়েছে।

আমি মেনে নেই নি। হ্যা আমার মতো হাজার হাজার মানুষ রয়েছে যারা বাইরে প্রাচ্য কিন্তু যাদের শিরায় শিরায় বইছে পশ্চিমা রক্ত। হ্যা, আমি ০.০৩ শতাংশ পশ্চিমা। আমার নানীর পালিত ভাতিজার জৈবিক মাতা পশ্চিমা ছিলেন।

আপনার কথার সূত্র ধরেই বলি পশ্চিমারা যদি এতই নিপীড়িত হয়, তাহলে আপনি একজন পশ্চিমা হয়ে কীভাবে একটা শোতে অংশগ্রহণ করে আপনার মতামত প্রকাশ করার সুযোগ পেতেন। 

।।।।

লাইনটা কেটে গেছে।

আমার ধারণা দর্শক তার ভুল বুঝতে পেরেছেন।

দর্শক এই সুযোগে নিয়ে নিচ্ছি ছোট্ট একটা বিরতি।

প্রত্যেক শোতে একটা না একটা বিষয় নিয়ে প্রতিবাদ করতে হবছ সংবেদনশীলদের।






