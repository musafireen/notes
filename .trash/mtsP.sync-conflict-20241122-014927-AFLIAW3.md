
http://gretil.sub.uni-goettingen.de/gretil/corpustei/transformations/html/sa_matsyapurANa1-176.htm

# b1
पुरा  राजा  मनुर्  नाम  चीर्णवान्  विपुलं  तपः
पुत्रे  राज्यं  समारोप्य  क्षमावान्  रविनंदनः  //  मत्स्प्_1। 11

मलयस्यैकदेशे  तु  सर्वात्मगुणसंयुतः
समदुःखसुखो  वीरः  प्राप्तवान्  योगम् उत्तमम्  //  मत्स्प्_1। 12

बभूव  वरदश्  चास्य  वर्षायुतशते  गते
वरं  वृणीष्व  प्रोवाच  प्रीतः  स  कमलासनः  //  मत्स्प्_1। 13
एवमुक्तो ऽब्रवीद्  राजा  प्रणंय  स  पितामहम्एकम् एवाहम् इच्छामि  त्वत्तो  वरमनुत्तमम्  //  मत्स्प्_1। 14

भूतग्रामस्य  सर्वस्य  स्थावरस्य  चरस्य  च
भवेयं  रक्षायालं  प्रलये  समुपस्थिते  //  मत्स्प्_1। 15
एवमस्त्विति  विश्वात्मा  तत्रैवांतरधीयत
पुष्पवृष्टिः  सुमहती  खात्पपात  सुरार्पिता  //  मत्स्प्_1। 16

मनु  व़ोन्  फ़्रोम्  थे  गोद्  ब्रह्म,  थे  च्रेअतोर्,  थे  प्रोमिसे  थत्  हे  व़ुल्द्  बे  अब्ले  तो  प्रोतेच्त्  अल्ल्  च्रेअतुरेस्,  मोविंग्  अंद्  स्तिल्ल्,  व़्हेन्  थे  दिस्सोलुतोन्  तोक्  प्लचे

कदाचिदाश्रमे  तस्य  कुर्वतः  पितृतर्पणम्
पपात  पांयोर् उपरि  शफरी  जलसंयुता  //  मत्स्प्_1। 17

दृष्ट्वा  तच्छफरीरूपं  स  दयालुर्महीपतिः
रक्षायाकरोद्यत्नं  स  तस्मिंकरकोदरे  //  मत्स्प्_1। 18

अहोरात्रेण  चैकेन  षोडशांगुलविस्तृतः
सो ऽभवन्मत्स्यरूपेण  पाहि  पाहीति  चाब्रवीत्  //  मत्स्प्_1। 19

स  तमादाय  मिके  प्राक्षिपज्जलचारिणम्
तत्रापि  चैकरात्रेण  हस्तत्रयम्  अवर्धत  //  मत्स्प्_1। 20

पुनः  प्राहार्तनादेन  सहस्रकिरात्मजम्
स  मत्स्यः  पाहि  पाहीति  त्वामहं  शरं  गतः  //  मत्स्प्_1। 21

ततः  स  कूपे  तं  मत्स्यं  प्राहिणोद्  रविनंदनः
यदा  न  माति  तत्रापि  कूपे  मत्स्यः  सरोवरे  //  मत्स्प्_1। 22

क्षिप्तो ऽसौ  पृथुतामागात्  पुनर्  योजनसंमिताम्
तत्राप्याह  पुनर्  दीनः  पाहि  पाहि  नृपोत्तम  //  मत्स्प्_1। 23

ततः  स  मनुना  क्षिप्तो  गंगायामप्यवर्धत
यदा  तदा  समुद्रे  तं  प्राक्षिपन्मेदिनीपतिः  //  मत्स्प्_1। 24

यदा  समुद्रमखिलं  व्याप्यासौ  समुपस्थितः
तदा  प्राह  मनुर्भीतः  को ऽपि  त्वमसुरेश्वरः  //  मत्स्प्_1। 25

अथवा  वासुदेवस्त्वम्  अंय ईदृक्कथं  भवेत्
योजनायुतविंशत्या  कस्य  तुल्यं  भवेद्वपुः  //  मत्स्प्_1। 26

ज्ञातस्त्वं  मत्स्यरूपेण  मां  खेदयसि  केशव
हृषीकेश  जगन्नाथ  जगद्धाम  नमो ऽस्तु  ते  //  मत्स्प्_1। 27
एवमुक्तः  स  भगवान्  मत्स्यरूपी  जनार्दनः
साधु  साध्विति  चोवाच  संयग्ज्ञातस्  त्वयानघ  //  मत्स्प्_1। 28

अचिरेणैव  कालेन  मेदिनी  मेदिनीपते
भविष्यति  जले  मग्ना  सशैलवनकानना  //  मत्स्प्_1। 29

नौर् इयं  सर्वदेवानां  निकायेन  विनिर्मिता
महाजीवनिकायस्य  रक्षार्थं  महीपते  //  मत्स्प्_1। 30

स्वेदांडजोद्भिदो  ये  वै  ये  च  जीवा  जरायुजाः
अस्यां  निधाय  सर्वांस्  तान्  अनाथान्  पाहि  सुव्रत  //  मत्स्प्_1। 31

युगांतवाताभिहता  यदा  भवति  नौर्  नृप
शृङ्गे ऽस्मिन्मम  राजेंद्र  तदेमां  संयमिष्यसि  //  मत्स्प्_1। 32

ततो  लयांते  सर्वस्य  स्थावरस्य  चरस्य  च
प्रजापतिस्त्वं  भविता  जगतः  पृथिवीपते  //  मत्स्प्_1। 33
एवं  कृतयुगस्यादौ  सर्वज्ञो  धृतिमान्नृपः
मंवंतराधिपश्चापि  देवपूज्यो  भविष्यसि  //  मत्स्प्_1। 34

# b2
सूत उवाचएवमुक्तो  मनुस्तेन  पप्रच्छ  मधुसूदनम्
भगवंकियद्भिर्वर्षैर्  भविष्यत्यंतरक्षयः  //  मत्स्प्_2। 1

सत्त्वानि  च  कथं  नाथ  रक्षिष्ये  मधुसूदन
त्वया  सह  पुनर्योगः  कथं  वा  भविता  मम  //  मत्स्प्_2। 2

*मत्स्य उवाच
अद्यप्रभृत्यनावृष्टिर्  भविष्यति  महीतले
यावद्वर्षशतं  साग्रं  दुर्भिक्षम्  अशुभावहम्  //  मत्स्प्_2। 3

ततो ऽल्पसत्त्वक्षयदा  रश्मयः  सप्त  दारुणाः
सप्तसप्तेर्भविष्यंति  प्रतप्तांगारवर्षिणः  //  मत्स्प्_2। 4

और्वानलो ऽपि  विकृतिं  गमिष्यति  युगक्षये
विषाग्निश्चापि  पातालात्  संकर्षणमुखच्युतः
भवस्यापि  ललाटोत्थस्  तृतीयनयनानलः  //  मत्स्प्_2। 5

त्रिजगन्निर्दहन्  क्षोभं  समेष्यति  महामुनेेवं  दग्धा  मही  सर्वा  यदा  स्याद्भस्मसंनिभा  //  मत्स्प्_2। 6
आकाशमूष्मा  तप्तं  भविष्यति  परंतप
ततः  सदेवनक्षत्रं  जगद्यास्यति  संक्षयम्  //  मत्स्प्_2। 7

संवर्तो  भीमनादश्च  द्रोणश्चंडो  बलाहकः
विद्युत्पताकः  शोणस्तु  सप्तैते  लयवारिदाः  //  मत्स्प्_2। 8

अग्निप्रस्वेदसंभूताः  प्लावयिष्यंति  मेदिनीम्
समुद्राः  क्षोभमागत्य  चैकत्वेन  व्यवस्थिताः  //  मत्स्प्_2। 9
एतदेकार्णवं  सर्वं  करिष्यंति  जगत्त्रयम्
वेदनावमिमां  गृह्य  सत्त्वबीजानि  सर्वशः  //  मत्स्प्_2। 10
आरोप्य  रज्जुयोगेन  मत्प्रदत्तेन  सुव्रत
संयंय  नावं  मच्छृङ्गे  मत्स्यभावाभिरक्षितः  //  मत्स्प्_2। 11
एकः  स्थास्यसि  देवेषु  दग्धेष्वपि  परंतप
सोमसूर्यावहं  ब्रह्मा  चतुर्लोकसमंवितः  //  मत्स्प्_2। 12

नर्मदा  च  नदी  पुंया  मार्कंडेयो  महाृषिः
भवो  वेदाः  पुराणानि  विद्याभिः  सर्वतोवृतम्  //  मत्स्प्_2। 13

त्वया  सार्धमिदं  विश्वं  स्थास्यत्यंतरसंक्षयेेवमेकार्णवे  जाते  चाक्षुषांतरसंक्षये  //  मत्स्प्_2। 14

वेदांप्रवर्तयिष्यामि  त्वत्सर्गादौ  महीपतेेवमुक्त्वा  स  भगवांस्  तत्रैवांतरधीयत  //  मत्स्प्_2। 15

मनुर्  अप्यास्थितो  योगं  वासुदेवप्रसादजम्
अभ्यसन्  यावद् आभूतसंप्लवं  पूर्वसूचितम्  //  मत्स्प्_2। 16

काले  यथोक्ते  संजाते  वासुदेवमुखोद्गते
शृङ्गी  प्रादुर्बभूवाथ  मत्स्यरूपी  जनार्दनः  //  मत्स्प्_2। 17

भुजंगो  रज्जुरूपेण  मनो  पार्श्वमुपागमत्
भूतांसर्वांसमाकृष्य  योगेनारोप्य  धर्मवित्  //  मत्स्प्_2। 18

भुजंगरज्ज्वा  मत्स्यस्य  शृङ्गे  नावमयोजयत्उपर्युपस्थितस्तस्याः  प्रिपत्य  जनार्दनम्  //  मत्स्प्_2। 19