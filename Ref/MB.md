https://titus.uni-frankfurt.de/texte/etcs/ind/aind/mbh/mbh.htm

[Bhandarkar](https://bombay.indology.info/mahabharata/welcome.html)
[Bhandarkar](https://sanskritdocuments.org/mirrors/mahabharata/mahabharata-bori.html)

[Kumbhakonam](https://sanskritdocuments.org/mirrors/mahabharata/mahabharata-sarit.html)

[Kmg](https://www.wisdomlib.org/hinduism/book/the-mahabharata-mohan)

https://www.mahabharata-resources.org/
# p1
### c1

#### 20
आद्यं पुरुषमीशानं पुरुहूतं पुरुष्टुतम् |
ऋतमेकाक्षरं ब्रह्म व्यक्ताव्यक्तं सनातनम् ||२०||

असच्च सच्चैव च यद्विश्वं सदसतः परम् |
परावराणां स्रष्टारं पुराणं परमव्ययम् ||२१||

मङ्गल्यं मङ्गलं विष्णुं वरेण्यमनघं शुचिम् |
नमस्कृत्य हृषीकेशं चराचरगुरुं हरिम् ||२२||

महर्षेः पूजितस्येह सर्वलोके महात्मनः |
प्रवक्ष्यामि मतं कृत्स्नं व्यासस्यामिततेजसः ||२३||

आचख्युः कवयः केचित्सम्प्रत्याचक्षते परे |
आख्यास्यन्ति तथैवान्ये इतिहासमिमं भुवि ||२४||

इदं तु त्रिषु लोकेषु महज्ज्ञानं प्रतिष्ठितम् |
विस्तरैश्च समासैश्च धार्यते यद्द्विजातिभिः ||२५||

अलङ्कृतं शुभैः शब्दैः समयैर्दिव्यमानुषैः |
छन्दोवृत्तैश्च विविधैरन्वितं विदुषां प्रियम् ||२६||

#### 27
निष्प्रभेऽस्मिन्निरालोके सर्वतस्तमसावृते |
बृहदण्डमभूदेकं प्रजानां बीजमक्षयम् ||२७||

युगस्यादौ निमित्तं तन्महद्दिव्यं प्रचक्षते |
यस्मिंस्तच्छ्रूयते सत्यं ज्योतिर्ब्रह्म सनातनम् ||२८||

अद्भुतं चाप्यचिन्त्यं च सर्वत्र समतां गतम् |
अव्यक्तं कारणं सूक्ष्मं यत्तत्सदसदात्मकम् ||२९||
#### 30
यस्मात्पितामहो जज्ञे प्रभुरेकः प्रजापतिः |
ब्रह्मा सुरगुरुः स्थाणुर्मनुः कः परमेष्ठ्यथ ||३०||

प्राचेतसस्तथा दक्षो दक्षपुत्राश्च सप्त ये |
ततः प्रजानां पतयः प्राभवन्नेकविंशतिः ||३१||

पुरुषश्चाप्रमेयात्मा यं सर्वमृषयो विदुः |
विश्वेदेवास्तथादित्या वसवोऽथाश्विनावपि ||३२||

यक्षाः साध्याः पिशाचाश्च गुह्यकाः पितरस्तथा |
ततः प्रसूता विद्वांसः शिष्टा ब्रह्मर्षयोऽमलाः ||३३||

राजर्षयश्च बहवः सर्वैः समुदिता गुणैः |
आपो द्यौः पृथिवी वायुरन्तरिक्षं दिशस्तथा ||३४||

संवत्सरर्तवो मासाः पक्षाहोरात्रयः क्रमात् |
यच्चान्यदपि तत्सर्वं सम्भूतं लोकसाक्षिकम् ||३५||
#### 64
 
नारदोऽश्रावयद्देवानसितो देवलः पितृन् |
गन्धर्वयक्षरक्षांसि श्रावयामास वै शुकः ||६४||
#### 69
मात्रोरभ्युपपत्तिश्च धर्मोपनिषदं प्रति |
धर्मस्य वायोः शक्रस्य देवयोश्च तथाश्विनोः ||६९||
#### 113
यदाश्रौषं यक्षरूपेण धर्मं; समागतं धर्मराजेन सूत |
प्रश्नानुक्तान्विब्रुवन्तं च सम्य; क्तदा नाशंसे विजयाय सञ्जय ||११३||
### c50
#### 1
आस्तीक उवाच||

सोमस्य यज्ञो वरुणस्य यज्ञः; प्रजापतेर्यज्ञ आसीत्प्रयागे |
तथा यज्ञोऽयं तव भारताग्र्य; पारिक्षित स्वस्ति नोऽस्तु प्रियेभ्यः ||१||
#### 11
नेह त्वदन्यो विद्यते जीवलोके; समो नृपः पालयिता प्रजानाम् |
धृत्या च ते प्रीतमनाः सदाहं; त्वं वा राजा धर्मराजो यमो वा ||११||
#### 15
यमो यथा धर्मविनिश्चयज्ञः; कृष्णो यथा सर्वगुणोपपन्नः |
श्रियां निवासोऽसि यथा वसूनां; निधानभूतोऽसि तथा क्रतूनाम् ||१५||

### c59
#### 10
ब्रह्मणो मानसाः पुत्रा विदिताः षण्महर्षयः |
मरीचिरत्र्यङ्गिरसौ पुलस्त्यः पुलहः क्रतुः ||१०||
#### 11
मरीचेः कश्यपः पुत्रः कश्यपात्तु इमाः प्रजाः |
प्रजज्ञिरे महाभागा दक्षकन्यास्त्रयोदश ||११||

अदितिर्दितिर्दनुः काला अनायुः सिंहिका मुनिः |
क्रोधा प्रावा अरिष्टा च विनता कपिला तथा ||१२||

#### 14
अदित्यां द्वादशादित्याः सम्भूता भुवनेश्वराः |
ये राजन्नामतस्तांस्ते कीर्तयिष्यामि भारत ||१४||

धाता मित्रोऽर्यमा शक्रो वरुणश्चांश एव च |
भगो विवस्वान्पूषा च सविता दशमस्तथा ||१५||

एकादशस्तथा त्वष्टा विष्णुर्द्वादश उच्यते |
जघन्यजः स सर्वेषामादित्यानां गुणाधिकः ||१६||
#### 17
एक एव दितेः पुत्रो हिरण्यकशिपुः स्मृतः |
नाम्ना ख्यातास्तु तस्येमे पुत्राः पञ्च महात्मनः ||१७||

प्रह्रादः पूर्वजस्तेषां संह्रादस्तदनन्तरम् |
अनुह्रादस्तृतीयोऽभूत्तस्माच्च शिबिबाष्कलौ ||१८||

प्रह्रादस्य त्रयः पुत्राः ख्याताः सर्वत्र भारत |
विरोचनश्च कुम्भश्च निकुम्भश्चेति विश्रुताः ||१९||

विरोचनस्य पुत्रोऽभूद्बलिरेकः प्रतापवान् |
बलेश्च प्रथितः पुत्रो बाणो नाम महासुरः ||२०||
#### 21
चत्वारिंशद्दनोः पुत्राः ख्याताः सर्वत्र भारत |
तेषां प्रथमजो राजा विप्रचित्तिर्महायशाः ||२१||

शम्बरो नमुचिश्चैव पुलोमा चेति विश्रुतः |
असिलोमा च केशी च दुर्जयश्चैव दानवः ||२२||

अयःशिरा अश्वशिरा अयःशङ्कुश्च वीर्यवान् |
तथा गगनमूर्धा च वेगवान्केतुमांश्च यः ||२३||

स्वर्भानुरश्वोऽश्वपतिर्वृषपर्वाजकस्तथा |
अश्वग्रीवश्च सूक्ष्मश्च तुहुण्डश्च महासुरः ||२४||

इसृपा एकचक्रश्च विरूपाक्षो हराहरौ |
निचन्द्रश्च निकुम्भश्च कुपथः कापथस्तथा ||२५||

शरभः शलभश्चैव सूर्याचन्द्रमसौ तथा |
इति ख्याता दनोर्वंशे दानवाः परिकीर्तिताः ||२६||

अन्यौ तु खलु देवानां सूर्याचन्द्रमसौ स्मृतौ ||२६||

इमे च वंशे प्रथिताः सत्त्ववन्तो महाबलाः |
दनुपुत्रा महाराज दश दानवपुङ्गवाः ||२७||

एकाक्षो मृतपा वीरः प्रलम्बनरकावपि |
वातापिः शत्रुतपनः शठश्चैव महासुरः ||२८||

गविष्ठश्च दनायुश्च दीर्घजिह्वश्च दानवः |
असङ्ख्येयाः स्मृतास्तेषां पुत्राः पौत्राश्च भारत ||२९||
#### 32
अनायुषः पुनः पुत्राश्चत्वारोऽसुरपुङ्गवाः |
विक्षरो बलवीरौ च वृत्रश्चैव महासुरः ||३२||
#### 35
असुराणामुपाध्यायः शुक्रस्त्वृषिसुतोऽभवत् |
ख्याताश्चोशनसः पुत्राश्चत्वारोऽसुरयाजकाः ||३५||
#### 39
तार्क्ष्यश्चारिष्टनेमिश्च तथैव गरुडारुणौ |
आरुणिर्वारुणिश्चैव वैनतेया इति स्मृताः ||३९||
#### 40
शेषोऽनन्तो वासुकिश्च तक्षकश्च भुजङ्गमः |
कूर्मश्च कुलिकश्चैव काद्रवेया महाबलाः ||४०||
#### 41
भीमसेनोग्रसेनौ च सुपर्णो वरुणस्तथा |
गोपतिर्धृतराष्ट्रश्च सूर्यवर्चाश्च सप्तमः ||४१||

पत्रवानर्कपर्णश्च प्रयुतश्चैव विश्रुतः |
भीमश्चित्ररथश्चैव विख्यातः सर्वविद्वशी ||४२||

तथा शालिशिरा राजन्प्रद्युम्नश्च चतुर्दशः ।
कलिः पञ्चदशश्चैव नारदश्चैव षोडशः ।
इत्येते देवगन्धर्वा मौनेयाः परिकीर्तिताः ॥ ४३ ॥
#### 49
इमं त्वप्सरसां वंशं विदितं पुण्यलक्षणम् |
प्रावासूत महाभागा देवी देवर्षितः पुरा ||४७||

अलम्बुसा मिश्रकेषी विद्युत्पर्णा तुलानघा |
अरुणा रक्षिता चैव रम्भा तद्वन्मनोरमा ||४८||

असिता च सुबाहुश्च सुव्रता सुभुजा तथा |
सुप्रिया चातिबाहुश्च विख्यातौ च हहाहुहू ||४९||

तुम्बुरुश्चेति चत्वारः स्मृता गन्धर्वसत्तमाः ||४९||
#### 50
अमृतं ब्राह्मणा गावो गन्धर्वाप्सरसस्तथा |
अपत्यं कपिलायास्तु पुराणे परिकीर्तितम् ||५०||
### c60
#### 1
ब्रह्मणो मानसाः पुत्रा विदिताः षण्महर्षयः |
एकादश सुताः स्थाणोः ख्याताः परममानसाः ||१||

##### kumbhakonam
ब्रह्मणो मानसाः पुत्रा विदिताः षण्महर्षयः।
एकादश सुताः स्थाणोः ख्याताः परमतेजसः॥ 1-67-1
#### 2
मृगव्याधश्च शर्वश्च निरृतिश्च महायशाः |
अजैकपादहिर्बुध्न्यः पिनाकी च परन्तपः ||२||

दहनोऽथेश्वरश्चैव कपाली च महाद्युतिः |
स्थाणुर्भवश्च भगवान्रुद्रा एकादश स्मृताः ||३||
#### 5
त्रयस्त्वङ्गिरसः पुत्रा लोके सर्वत्र विश्रुताः |
बृहस्पतिरुतथ्यश्च संवर्तश्च धृतव्रताः ||५||
#### 6
अत्रेस्तु बहवः पुत्राः श्रूयन्ते मनुजाधिप |
सर्वे वेदविदः सिद्धाः शान्तात्मानो महर्षयः ||६||
#### 7
राक्षसास्तु पुलस्त्यस्य वानराः किंनरास्तथा |
पुलहस्य मृगाः सिंहा व्याघ्राः किम्पुरुषास्तथा ||७||
#### 9
दक्षस्त्वजायताङ्गुष्ठाद्दक्षिणाद्भगवानृषिः |
ब्रह्मणः पृथिवीपाल पुत्रः पुत्रवतां वरः ||९||

वामादजायताङ्गुष्ठाद्भार्या तस्य महात्मनः |
तस्यां पञ्चाशतं कन्याः स एवाजनयन्मुनिः ||१०||

ताः सर्वास्त्वनवद्याङ्ग्यः कन्याः कमललोचनाः |
पुत्रिकाः स्थापयामास नष्टपुत्रः प्रजापतिः ||११||

ददौ स दश धर्माय सप्तविंशतिमिन्दवे |
दिव्येन विधिना राजन्कश्यपाय त्रयोदश ||१२||
#### 15
सप्तविंशति सोमस्य पत्न्यो लोके परिश्रुताः |
कालस्य नयने युक्ताः सोमपत्न्यः शुभव्रताः ||१५||
सर्वा नक्षत्रयोगिन्यो लोकयात्राविधौ स्थिताः ||१५||
#### 16
पितामहो मुनिर्देवस्तस्य पुत्रः प्रजापतिः |
तस्याष्टौ वसवः पुत्रास्तेषां वक्ष्यामि विस्तरम् ||१६||

##### kumbhakonam
सर्वा नक्षत्रयोगिन्यो लोकयात्राविधानतः।
पैतामहो मुनिर्देवस्तस्य पुत्रः प्रजापतिः।
तस्याष्टौ वसवः पुत्रास्तेषां वक्ष्यामि विस्तरम्॥ 1-67-17

#### 17
धरो ध्रुवश्च सोमश्च अहश्चैवानिलोऽनलः |
प्रत्यूषश्च प्रभासश्च वसवोऽष्टाविति स्मृताः ||१७||
#### 19
रतायाश्चाप्यहः पुत्रः शाण्डिल्याश्च हुताशनः |
प्रत्यूषश्च प्रभासश्च प्रभातायाः सुतौ स्मृतौ ||१९||
#### 21
सोमस्य तु सुतो वर्चा वर्चस्वी येन जायते |
मनोहरायाः शिशिरः प्राणोऽथ रमणस्तथा ||२१||

अह्नः सुतः स्मृतो ज्योतिः श्रमः शान्तस्तथा मुनिः |
अग्नेः पुत्रः कुमारस्तु श्रीमाञ्शरवणालयः ||२२||
#### 25
प्रत्यूषस्य विदुः पुत्रमृषिं नाम्नाथ देवलम् |
द्वौ पुत्रौ देवलस्यापि क्षमावन्तौ मनीषिणौ ||२५||
#### 26
बृहस्पतेस्तु भगिनी वरस्त्री ब्रह्मचारिणी |
योगसिद्धा जगत्सर्वमसक्तं विचरत्युत ||२६||

प्रभासस्य तु भार्या सा वसूनामष्टमस्य ह ||२६||

विश्वकर्मा महाभागो जज्ञे शिल्पप्रजापतिः |
कर्ता शिल्पसहस्राणां त्रिदशानां च वर्धकिः ||२७||

भूषणानां च सर्वेषां कर्ता शिल्पवतां वरः |
यो दिव्यानि विमानानि देवतानां चकार ह ||२८||

मनुष्याश्चोपजीवन्ति यस्य शिल्पं महात्मनः |
पूजयन्ति च यं नित्यं विश्वकर्माणमव्ययम् ||२९|
#### 30
स्तनं तु दक्षिणं भित्त्वा ब्रह्मणो नरविग्रहः |
निःसृतो भगवान्धर्मः सर्वलोकसुखावहः ||३०||

त्रयस्तस्य वराः पुत्राः सर्वभूतमनोहराः |
शमः कामश्च हर्षश्च तेजसा लोकधारिणः ||३१||

कामस्य तु रतिर्भार्या शमस्य प्राप्तिरङ्गना |
नन्दी तु भार्या हर्षस्य यत्र लोकाः प्रतिष्ठिताः ||३२|
#### 34
त्वाष्ट्री तु सवितुर्भार्या वडवारूपधारिणी |
असूयत महाभागा सान्तरिक्षेऽश्विनावुभौ ||३४||
#### 36
त्रयस्त्रिंशत इत्येते देवास्तेषामहं तव |
अन्वयं सम्प्रवक्ष्यामि पक्षैश्च कुलतो गणान् ||३६||

रुद्राणामपरः पक्षः साध्यानां मरुतां तथा |
वसूनां भार्गवं विद्याद्विश्वेदेवांस्तथैव च ||३७||
#### 38
वैनतेयस्तु गरुडो बलवानरुणस्तथा |
बृहस्पतिश्च भगवानादित्येष्वेव गण्यते ||३८||
#### 39
अश्विभ्यां गुह्यकान्विद्धि सर्वौषध्यस्तथा पशून् |
एष देवगणो राजन्कीर्तितस्तेऽनुपूर्वशः ||३९||
#### 40
ब्रह्मणो हृदयं भित्त्वा निःसृतो भगवान्भृगुः |
भृगोः पुत्रः कविर्विद्वाञ्शुक्रः कविसुतो ग्रहः ||४०||

त्रैलोक्यप्राणयात्रार्थे वर्षावर्षे भयाभये |
स्वयम्भुवा नियुक्तः सन्भुवनं परिधावति ||४१||

योगाचार्यो महाबुद्धिर्दैत्यानामभवद्गुरुः |
सुराणां चापि मेधावी ब्रह्मचारी यतव्रतः ||४२||

तस्मिन्नियुक्ते विभुना योगक्षेमाय भार्गवे |
अन्यमुत्पादयामास पुत्रं भृगुरनिन्दितम् ||४३||
#### 44
च्यवनं दीप्ततपसं धर्मात्मानं मनीषिणम् |
यः स रोषाच्च्युतो गर्भान्मातुर्मोक्षाय भारत ||४४||

आरुषी तु मनोः कन्या तस्य पत्नी मनीषिणः |
और्वस्तस्यां समभवदूरुं भित्त्वा महायशाः ||४५||

महातपा महातेजा बाल एव गुणैर्युतः ||४५||

ऋचीकस्तस्य पुत्रस्तु जमदग्निस्ततोऽभवत् |
जमदग्नेस्तु चत्वार आसन्पुत्रा महात्मनः ||४६||

रामस्तेषां जघन्योऽभूदजघन्यैर्गुणैर्युतः |
सर्वशस्त्रास्त्रकुशलः क्षत्रियान्तकरो वशी ||४७||
#### 52
प्रजानामन्नकामानामन्योन्यपरिभक्षणात् |
अधर्मस्तत्र सञ्जातः सर्वभूतविनाशनः ||५२||

तस्यापि निरृतिर्भार्या नैरृता येन राक्षसाः |
घोरास्तस्यास्त्रयः पुत्राः पापकर्मरताः सदा ||५३||
भयो महाभयश्चैव मृत्युर्भूतान्तकस्तथा ||५३||
#### 58
नव क्रोधवशा नारीः प्रजज्ञेऽप्यात्मसम्भवाः |
मृगीं च मृगमन्दां च हरिं भद्रमनामपि ||५८||

मातङ्गीमथ शार्दूलीं श्वेतां सुरभिमेव च |
सर्वलक्षणसम्पन्नां सुरसां च यशस्विनीम् ||५९||
#### 60
अपत्यं तु मृगाः सर्वे मृग्या नरवरात्मज |
ऋक्षाश्च मृगमन्दायाः सृमराश्चमरा अपि ||६०||
#### 61
ततस्त्वैरावतं नागं जज्ञे भद्रमना सुतम् |
ऐरावतः सुतस्तस्या देवनागो महागजः ||६१||
#### 62
हर्याश्च हरयोऽपत्यं वानराश्च तरस्विनः |
गोलाङ्गूलांश्च भद्रं ते हर्याः पुत्रान्प्रचक्षते ||६२||
#### 63
प्रजज्ञे त्वथ शार्दूली सिंहान्व्याघ्रांश्च भारत |
द्वीपिनश्च महाभाग सर्वानेव न संशयः ||६३||
#### 64
मातङ्ग्यास्त्वथ मातङ्गा अपत्यानि नराधिप |
दिशागजं तु श्वेताख्यं श्वेताजनयदाशुगम् ||६४||
#### 65
तथा दुहितरौ राजन्सुरभिर्वै व्यजायत |
रोहिणीं चैव भद्रं ते गन्धर्वीं च यशस्विनीम् ||६५||

रोहिण्यां जज्ञिरे गावो गन्धर्व्यां वाजिनः सुताः ||६५||
#### 66
सुरसाजनयन्नागान्राजन्कद्रूश्च पन्नगान् |
सप्त पिण्डफलान्वृक्षाननलापि व्यजायत ||६६||

अनलायाः शुकी पुत्री कद्र्वास्तु सुरसा सुता ||६६||
### c70
#### 6
सहस्रसङ्ख्यान्समितान्सुतान्दक्षस्य नारदः |
मोक्षमध्यापयामास साङ्ख्यज्ञानमनुत्तमम् ||६||

### c123
#### 1.123.10
ततो निषादराजस्य हिरण्यधनुषः सुतः
एकलव्यो महाराज द्रोणमभ्याजगाम ह
#### 1.123.11
न स तं प्रतिजग्राह नैषादिरिति चिन्तयन्
शिष्यं धनुषि धर्मज्ञस्तेषामेवान्ववेक्षया
#### 1.123.12
स तु द्रोणस्य शिरसा पादौ गृह्य परंतपः
अरण्यमनुसंप्राप्तः कृत्वा द्रोणं महीमयम्
### c204
#### 26
तस्माद्ब्रवीमि वः स्नेहात्सर्वान्भरतसत्तमान् |
यथा वो नात्र भेदः स्यात्सर्वेषां द्रौपदीकृते ||२६||
तथा कुरुत भद्रं वो मम चेत्प्रियमिच्छथ ||२६||
# p2
### c6
#### 9
तच्छ्रुत्वा नारदस्तस्य धर्मराजस्य भाषितम् |
पाण्डवं प्रत्युवाचेदं स्मयन्मधुरया गिरा ||९||

मानुषेषु न मे तात दृष्टपूर्वा न च श्रुता |
सभा मणिमयी राजन्यथेयं तव भारत ||१०||

सभां तु पितृराजस्य वरुणस्य च धीमतः |
कथयिष्ये तथेन्द्रस्य कैलासनिलयस्य च ||११||

ब्रह्मणश्च सभां दिव्यां कथयिष्ये गतक्लमाम् |
यदि ते श्रवणे बुद्धिर्वर्तते भरतर्षभ ||१२||
#### 16
वासवं देवराजं च यमं वैवस्वतं च के |
वरुणं च कुबेरं च सभायां पर्युपासते ||१६||

### c7
#### 8
तथा देवर्षयः सर्वे पार्थ शक्रमुपासते |
अमला धूतपाप्मानो दीप्यमाना इवाग्नयः ||८||
तेजस्विनः सोमयुजो विपापा विगतक्लमाः ||८||
#### 9
पराशरः पर्वतश्च तथा सावर्णिगालवौ |
शङ्खश्च लिखितश्चैव तथा गौरशिरा मुनिः ||९||
#### 10
दुर्वासाश्च दीर्घतपा याज्ञवल्क्योऽथ भालुकिः |
उद्दालकः श्वेतकेतुस्तथा शाट्यायनः प्रभुः ||१०||
#### 11
हविष्मांश्च गविष्ठश्च हरिश्चन्द्रश्च पार्थिवः |
हृद्यश्चोदरशाण्डिल्यः पाराशर्यः कृषीवलः ||११||

वातस्कन्धो विशाखश्च विधाता काल एव च |
अनन्तदन्तस्त्वष्टा च विश्वकर्मा च तुम्बुरुः ||१२||

### c11
#### 60
एतस्मात्कारणात्पार्थ हरिश्चन्द्रो विराजते |
तेभ्यो राजसहस्रेभ्यस्तद्विद्धि भरतर्षभ ||६०||

समाप्य च हरिश्चन्द्रो महायज्ञं प्रतापवान् |
अभिषिक्तः स शुशुभे साम्राज्येन नराधिप ||६१||

ये चान्येऽपि महीपाला राजसूयं महाक्रतुम् |
यजन्ते ते महेन्द्रेण मोदन्ते सह भारत ||६२||

ये चापि निधनं प्राप्ताः सङ्ग्रामेष्वपलायिनः |
ते तत्सदः समासाद्य मोदन्ते भरतर्षभ ||६३||

तपसा ये च तीव्रेण त्यजन्तीह कलेवरम् |
तेऽपि तत्स्थानमासाद्य श्रीमन्तो भान्ति नित्यशः ||६४||

पिता च त्वाह कौन्तेय पाण्डुः कौरवनन्दनः |
हरिश्चन्द्रे श्रियं दृष्ट्वा नृपतौ जातविस्मयः ||६५||
### c12
#### 3
हरिश्चन्द्रं च राजर्षिं रोचमानं विशेषतः |
यज्वानं यज्ञमाहर्तुं राजसूयमियेष सः ||३||

युधिष्ठिरस्ततः सर्वानर्चयित्वा सभासदः |
प्रत्यर्चितश्च तैः सर्वैर्यज्ञायैव मनो दधे ||४||

स राजसूयं राजेन्द्र कुरूणामृषभः क्रतुम् |
आहर्तुं प्रवणं चक्रे मनः सञ्चिन्त्य सोऽसकृत् ||५||
### c33
#### 1
ततोऽभिषेचनीयेऽह्नि ब्राह्मणा राजभिः सह |
अन्तर्वेदीं प्रविविशुः सत्कारार्थं महर्षयः ||१||

नारदप्रमुखास्तस्यामन्तर्वेद्यां महात्मनः |
समासीनाः शुशुभिरे सह राजर्षिभिस्तदा ||२||
#### 9
न तस्यां संनिधौ शूद्रः कश्चिदासीन्न चाव्रतः |
अन्तर्वेद्यां तदा राजन्युधिष्ठिरनिवेशने ||९||

तां तु लक्ष्मीवतो लक्ष्मीं तदा यज्ञविधानजाम् |
तुतोष नारदः पश्यन्धर्मराजस्य धीमतः ||१०||

अथ चिन्तां समापेदे स मुनिर्मनुजाधिप |
नारदस्तं तदा पश्यन्सर्वक्षत्रसमागमम् ||११||

सस्मार च पुरावृत्तां कथां तां भरतर्षभ |
अंशावतरणे यासौ ब्रह्मणो भवनेऽभवत् ||१२||

देवानां सङ्गमं तं तु विज्ञाय कुरुनन्दन |
नारदः पुण्डरीकाक्षं सस्मार मनसा हरिम् ||१३||

साक्षात्स विबुधारिघ्नः क्षत्रे नारायणो विभुः |
प्रतिज्ञां पालयन्धीमाञ्जातः परपुरञ्जयः ||१४||

संदिदेश पुरा योऽसौ विबुधान्भूतकृत्स्वयम् |
अन्योन्यमभिनिघ्नन्तः पुनर्लोकानवाप्स्यथ ||१५||

इति नारायणः शम्भुर्भगवाञ्जगतः प्रभुः |
आदिश्य विबुधान्सर्वानजायत यदुक्षये ||१६||

क्षितावन्धकवृष्णीनां वंशे वंशभृतां वरः |
परया शुशुभे लक्ष्म्या नक्षत्राणामिवोडुराट् ||१७||

यस्य बाहुबलं सेन्द्राः सुराः सर्व उपासते |
सोऽयं मानुषवन्नाम हरिरास्तेऽरिमर्दनः ||१८||

अहो बत महद्भूतं स्वयम्भूर्यदिदं स्वयम् |
आदास्यति पुनः क्षत्रमेवं बलसमन्वितम् ||१९||

इत्येतां नारदश्चिन्तां चिन्तयामास धर्मवित् |
हरिं नारायणं ज्ञात्वा यज्ञैरीड्यं तमीश्वरम् ||२०||

### c49
#### 22
यथातिमात्रं कौन्तेयः श्रिया परमया युतः |
राजसूयमवाप्यैवं हरिश्चन्द्र इव प्रभुः ||२२||
#### 23
एतां दृष्ट्वा श्रियं पार्थे हरिश्चन्द्रे यथा विभो |
कथं नु जीवितं श्रेयो मम पश्यसि भारत ||२३||
### c55
#### 10
# p3
### c42
#### 11
त्रीँल्लोकान्गुह्यकांश्चैव गन्धर्वांश्च सपन्नगान् |
द्वितीय इव मार्तण्डो युगान्ते समुपस्थिते ||११||

भानुमन्ति विचित्राणि शिखराणि महागिरेः |
समास्थायार्जुनं तत्र ददृशुस्तपसान्वितम् ||१२||

ततो मुहूर्ताद्भगवानैरावतशिरोगतः |
आजगाम सहेन्द्राण्या शक्रः सुरगणैर्वृतः ||१३||

पाण्डुरेणातपत्रेण ध्रियमाणेन मूर्धनि |
शुशुभे तारकाराजः सितमभ्रमिवास्थितः ||१४||

संस्तूयमानो गन्धर्वैरृषिभिश्च तपोधनैः |
शृङ्गं गिरेः समासाद्य तस्थौ सूर्य इवोदितः ||१५||

अथ मेघस्वनो धीमान्व्याजहार शुभां गिरम् |
यमः परमधर्मज्ञो दक्षिणां दिशमास्थितः ||१६||

अर्जुनार्जुन पश्यास्माँल्लोकपालान्समागतान् |
दृष्टिं ते वितरामोऽद्य भवानर्हो हि दर्शनम् ||१७||


पूर्वर्षिरमितात्मा त्वं नरो नाम महाबलः |
नियोगाद्ब्रह्मणस्तात मर्त्यतां समुपागतः ||१८||

त्वं वासवसमुद्भूतो महावीर्यपराक्रमः ||१८||

क्षत्रं चाग्निसमस्पर्शं भारद्वाजेन रक्षितम् |
दानवाश्च महावीर्या ये मनुष्यत्वमागताः ||१९||

निवातकवचाश्चैव संसाध्याः कुरुनन्दन ||१९||

पितुर्ममांशो देवस्य सर्वलोकप्रतापिनः |
कर्णः स सुमहावीर्यस्त्वया वध्यो धनञ्जय ||२०||

अंशाश्च क्षितिसम्प्राप्ता देवगन्धर्वरक्षसाम् |
तया निपातिता युद्धे स्वकर्मफलनिर्जिताम् ||२१||
### c43
#### 2
गतेषु लोकपालेषु पार्थः शत्रुनिबर्हणः |
चिन्तयामास राजेन्द्र देवराजरथागमम् ||१||

ततश्चिन्तयमानस्य गुडाकेशस्य धीमतः |
रथो मातलिसंयुक्त आजगाम महाप्रभः ||२||

नभो वितिमिरं कुर्वञ्जलदान्पाटयन्निव |
दिशः सम्पूरयन्नादैर्महामेघरवोपमैः ||३||

असयः शक्तयो भीमा गदाश्चोग्रप्रदर्शनाः |
दिव्यप्रभावाः प्रासाश्च विद्युतश्च महाप्रभाः ||४||

तथैवाशनयस्तत्र चक्रयुक्ता हुडागुडाः |
वायुस्फोटाः सनिर्घाता बर्हिमेघनिभस्वनाः ||५||

तत्र नागा महाकाया ज्वलितास्याः सुदारुणाः |
सिताभ्रकूटप्रतिमाः संहताश्च यथोपलाः ||६||

दश वाजिसहस्राणि हरीणां वातरंहसाम् |
वहन्ति यं नेत्रमुषं दिव्यं मायामयं रथम् ||७||
#### 13
एष शक्रः परिवृतो देवैरृषिगणैस्तथा |
गन्धर्वैरप्सरोभिश्च त्वां दिदृक्षुः प्रतीक्षते ||१३||
#### 32
तत्र राजर्षयः सिद्धा वीराश्च निहता युधि |
तपसा च जितस्वर्गाः सम्पेतुः शतसङ्घशः ||३२||

गन्धर्वाणां सहस्राणि सूर्यज्वलनतेजसाम् |
गुह्यकानामृषीणां च तथैवाप्सरसां गणाः ||३३||

लोकानात्मप्रभान्पश्यन्फल्गुनो विस्मयान्वितः |
पप्रच्छ मातलिं प्रीत्या स चाप्येनमुवाच ह ||३४||
### c51
#### 11
एतस्मिन्नेव काले तु पुराणावृषिसत्तमौ |
अटमानौ महात्मानाविन्द्रलोकमितो गतौ ||११||

नारदः पर्वतश्चैव महात्मानौ महाव्रतौ |
देवराजस्य भवनं विविशाते सुपूजितौ ||१२||

तावर्चित्वा सहस्राक्षस्ततः कुशलमव्ययम् |
पप्रच्छानामयं चापि तयोः सर्वगतं विभुः ||१३||

नारद उवाच||

आवयोः कुशलं देव सर्वत्रगतमीश्वर |
लोके च मघवन्कृत्स्ने नृपाः कुशलिनो विभो ||१४||

बृहदश्व उवाच||

नारदस्य वचः श्रुत्वा पप्रच्छ बलवृत्रहा |
धर्मज्ञाः पृथिवीपालास्त्यक्तजीवितयोधिनः ||१५||

शस्त्रेण निधनं काले ये गच्छन्त्यपराङ्मुखाः |
अयं लोकोऽक्षयस्तेषां यथैव मम कामधुक् ||१६||

क्व नु ते क्षत्रियाः शूरा न हि पश्यामि तानहम् |
आगच्छतो महीपालानतिथीन्दयितान्मम ||१७||

एवमुक्तस्तु शक्रेण नारदः प्रत्यभाषत |
शृणु मे भगवन्येन न दृश्यन्ते महीक्षितः ||१८||

विदर्भराजदुहिता दमयन्तीति विश्रुता |
रूपेण समतिक्रान्ता पृथिव्यां सर्वयोषितः ||१९||

तस्याः स्वयंवरः शक्र भविता नचिरादिव |
तत्र गच्छन्ति राजानो राजपुत्राश्च सर्वशः ||२०||

तां रत्नभूतां लोकस्य प्रार्थयन्तो महीक्षितः |
काङ्क्षन्ति स्म विशेषेण बलवृत्रनिषूदन ||२१||

एतस्मिन्कथ्यमाने तु लोकपालाश्च साग्निकाः |
आजग्मुर्देवराजस्य समीपममरोत्तमाः ||२२||

ततस्तच्छुश्रुवुः सर्वे नारदस्य वचो महत् |
श्रुत्वा चैवाब्रुवन्हृष्टा गच्छामो वयमप्युत ||२३||

ततः सर्वे महाराज सगणाः सहवाहनाः |
विदर्भानभितो जग्मुर्यत्र सर्वे महीक्षितः ||२४||

नलोऽपि राजा कौन्तेय श्रुत्वा राज्ञां समागमम् |
अभ्यगच्छददीनात्मा दमयन्तीमनुव्रतः ||२५||

अथ देवाः पथि नलं ददृशुर्भूतले स्थितम् |
साक्षादिव स्थितं मूर्त्या मन्मथं रूपसम्पदा ||२६||

तं दृष्ट्वा लोकपालास्ते भ्राजमानं यथा रविम् |
तस्थुर्विगतसङ्कल्पा विस्मिता रूपसम्पदा ||२७||

ततोऽन्तरिक्षे विष्टभ्य विमानानि दिवौकसः |
अब्रुवन्नैषधं राजन्नवतीर्य नभस्तलात् ||२८||

भो भो नैषध राजेन्द्र नल सत्यव्रतो भवान् |
अस्माकं कुरु साहाय्यं दूतो भव नरोत्तम ||२९||

### c52
#### 16
अहो रूपमहो कान्तिरहो धैर्यं महात्मनः |
कोऽयं देवो नु यक्षो नु गन्धर्वो नु भविष्यति ||१६||

### c107

#### 33

### c180
#### 39
प्रत्यदृष्यत धर्मात्मा मार्कण्डेयो महातपाः ||३९||

तमागतमृषिं वृद्धं बहुवर्षसहस्रिणम् |
आनर्चुर्ब्राह्मणाः सर्वे कृष्णश्च सह पाण्डवैः ||४०||

तमर्चितं सुविष्वस्तमासीनमृषिसत्तमम् |
ब्राह्मणानां मतेनाह पाण्डवानां च केशवः ||४१||

शुश्रूषवः पाण्डवास्ते ब्राह्मणाश्च समागताः |
द्रौपदी सत्यभामा च तथाहं परमं वचः ||४२||

पुरावृत्ताः कथाः पुण्याः सदाचाराः सनातनाः |
राज्ञां स्त्रीणामृषीणां च मार्कण्डेय विचक्ष्व नः ||४३||

तेषु तत्रोपविष्टेषु देवर्षिरपि नारदः |
आजगाम विशुद्धात्मा पाण्डवानवलोककः ||४४||

तमप्यथ महात्मानं सर्वे तु पुरुषर्षभाः |
पाद्यार्घ्याभ्यां यथान्यायमुपतस्थुर्मनीषिणम् ||४५||

नारदस्त्वथ देवर्षिर्ज्ञात्वा तांस्तु कृतक्षणान् |
मार्कण्डेयस्य वदतस्तां कथामन्वमोदत ||४६||

उवाच चैनं कालज्ञः स्मयन्निव स नारदः |
ब्रह्मर्षे कथ्यतां यत्ते पाण्डवेषु विवक्षितम् ||४७||

### c183

#### 47

### c213
#### 1
मार्कण्डेय उवाच||

अग्नीनां विविधो वंशः कीर्तितस्ते मयानघ |
शृणु जन्म तु कौरव्य कार्त्तिकेयस्य धीमतः ||१||


### c228
#### 4
रमणीयेषु देशेषु घोषाः सम्प्रति कौरव |
स्मारणासमयः प्राप्तो वत्सानामपि चाङ्कनम् ||४||

##### k.3.240.4
रमणीयेषु देशेषु घोषाः संप्रति कौरव।
स्मारणे समयः प्राप्तो वत्सानामपि चाङ्कनम् ॥ 3-240-4

# p5
### c100-104

# p6

## c23

## c25
### 6.25.14
अन्नाद्भवन्ति भूतानि पर्जन्यादन्नसंभवः
यज्ञाद्भवति पर्जन्यो यज्ञः कर्मसमुद्भवः
## c40
# p7
### c52
#### 12
### c59

# p9
### c43
#### 16
कुमारश्च महावीर्यः कार्त्तिकेय इति स्मृतः |
गाङ्गेयः पूर्वमभवन्महायोगबलान्वितः ||१६||

# p10
### c14
#### 11
## u3
# p12
## u3
### c200
#### 15
तमुग्रमुग्रकर्माणमुग्रां बुद्धिं समास्थितम् |
ब्रह्मणोपचितिं कुर्वञ्जघान पुरुषोत्तमः

### c215
#### 9
यैः कैश्चित्संमतो लोके गुणैः स्यात्पुरुषो नृषु |
भवत्यनपगान्सर्वांस्तान्गुणाँल्लक्षयामहे ||९||
### c321

#### 1

युधिष्ठिर उवाच ।
गृहस्थो ब्रह्मचारी वा वानप्रस्थोऽथ भिक्षुकः ।
य इच्छेत्सिद्धिमास्थातुं देवतां कां यजेत सः ॥ १ ॥

#### 2
कुतो ह्यस्य ध्रुवः स्वर्गः कुतो निःश्रेयसं परम् |
विधिना केन जुहुयाद्दैवं पित्र्यं तथैव च ||२||

#### 3

मुक्तश्च कां गतिं गच्छेन्मोक्षश्चैव किमात्मकः |
स्वर्गतश्चैव किं कुर्याद्येन न च्यवते दिवः ||३||

#### 4

देवतानां च को देवः पितॄणां च तथा पिता |
तस्मात्परतरं यच्च तन्मे ब्रूहि पितामह ||४||

#### 5

भीष्म उवाच||

गूढं मां प्रश्नवित्प्रश्नं पृच्छसे त्वमिहानघ |
न ह्येष तर्कया शक्यो वक्तुं वर्षशतैरपि ||५||

#### 6

ऋते देवप्रसादाद्वा राजञ्ज्ञानागमेन वा |
गहनं ह्येतदाख्यानं व्याख्यातव्यं तवारिहन् ||६||

#### 7

अत्राप्युदाहरन्तीममितिहासं पुरातनम् |
नारदस्य च संवादमृषेर्नारायणस्य च ||७||

#### 8

नारायणो हि विश्वात्मा चतुर्मूर्तिः सनातनः |
धर्मात्मजः सम्बभूव पितैवं मेऽभ्यभाषत ||८||

#### 9

कृते युगे महाराज पुरा स्वायम्भुवेऽन्तरे |
नरो नारायणश्चैव हरिः कृष्णस्तथैव च ||९||

#### 10

तेभ्यो नारायणनरौ तपस्तेपतुरव्ययौ |
बदर्याश्रममासाद्य शकटे कनकामये ||१०||

#### 11

अष्टचक्रं हि तद्यानं भूतयुक्तं मनोरमम् |
तत्राद्यौ लोकनाथौ तौ कृशौ धमनिसन्ततौ ||११||

#### 12

तपसा तेजसा चैव दुर्निरीक्षौ सुरैरपि |
यस्य प्रसादं कुर्वाते स देवौ द्रष्टुमर्हति ||१२||

#### 23

नूनं तयोरनुमते हृदि हृच्छयचोदितः |
महामेरोर्गिरेः शृङ्गात्प्रच्युतो गन्धमादनम् ||१३||

#### 24

नारदः सुमहद्भूतं लोकान्सर्वानचीचरत् |
तं देशमगमद्राजन्बदर्याश्रममाशुगः ||१४||

#### 25

तयोराह्निकवेलायां तस्य कौतूहलं त्वभूत् |
इदं तदास्पदं कृत्स्नं यस्मिँल्लोकाः प्रतिष्ठिताः ||१५||

#### 26

पिता माता च सर्वस्य जगतः शाश्वतो गुरुः |
कं त्वद्य यजसे देवं पितरं कं न विद्महे ||२६||

#### 27
श्रीभगवानुवाच||

अवाच्यमेतद्वक्तव्यमात्मगुह्यं सनातनम् |
तव भक्तिमतो ब्रह्मन्वक्ष्यामि तु यथातथम् ||२७||

#### 28
यत्तत्सूक्ष्ममविज्ञेयमव्यक्तमचलं ध्रुवम् |
इन्द्रियैरिन्द्रियार्थैश्च सर्वभूतैश्च वर्जितम् ||२८||

#### 29
स ह्यन्तरात्मा भूतानां क्षेत्रज्ञश्चेति कथ्यते |
त्रिगुणव्यतिरिक्तोऽसौ पुरुषश्चेति कल्पितः ||२९||

तस्मादव्यक्तमुत्पन्नं त्रिगुणं द्विजसत्तम ||२९||

#### 30
अव्यक्ता व्यक्तभावस्था या सा प्रकृतिरव्यया |
तां योनिमावयोर्विद्धि योऽसौ सदसदात्मकः ||३०||

आवाभ्यां पूज्यतेऽसौ हि दैवे पित्र्ये च कल्पिते ||३०||

#### 31
नास्ति तस्मात्परोऽन्यो हि पिता देवोऽथ वा द्विजः |
आत्मा हि नौ स विज्ञेयस्ततस्तं पूजयावहे ||३१||

तेनैषा प्रथिता ब्रह्मन्मर्यादा लोकभाविनी |
दैवं पित्र्यं च कर्तव्यमिति तस्यानुशासनम् ||३२||

ब्रह्मा स्थाणुर्मनुर्दक्षो भृगुर्धर्मस्तपो दमः |
मरीचिरङ्गिरात्रिश्च पुलस्त्यः पुलहः क्रतुः ||३३||

वसिष्ठः परमेष्ठी च विवस्वान्सोम एव च |
कर्दमश्चापि यः प्रोक्तः क्रोधो विक्रीत एव च ||३४||

एकविंशतिरुत्पन्नास्ते प्रजापतयः स्मृताः |
तस्य देवस्य मर्यादां पूजयन्ति सनातनीम् ||३५||

दैवं पित्र्यं च सततं तस्य विज्ञाय तत्त्वतः |
आत्मप्राप्तानि च ततो जानन्ति द्विजसत्तमाः ||३६||

स्वर्गस्था अपि ये केचित्तं नमस्यन्ति देहिनः |
ते तत्प्रसादाद्गच्छन्ति तेनादिष्टफलां गतिम् ||३७||

ये हीनाः सप्तदशभिर्गुणैः कर्मभिरेव च |
कलाः पञ्चदश त्यक्त्वा ते मुक्ता इति निश्चयः ||३८||

मुक्तानां तु गतिर्ब्रह्मन्क्षेत्रज्ञ इति कल्पितः |
स हि सर्वगतश्चैव निर्गुणश्चैव कथ्यते ||३९||

दृश्यते ज्ञानयोगेन आवां च प्रसृतौ ततः |
एवं ज्ञात्वा तमात्मानं पूजयावः सनातनम् ||४०||

तं वेदाश्चाश्रमाश्चैव नानातनुसमास्थिताः |
भक्त्या सम्पूजयन्त्याद्यं गतिं चैषां ददाति सः ||४१||

ये तु तद्भाविता लोके एकान्तित्वं समास्थिताः |
एतदभ्यधिकं तेषां यत्ते तं प्रविशन्त्युत ||४२||

इति गुह्यसमुद्देशस्तव नारद कीर्तितः |
भक्त्या प्रेम्णा च विप्रर्षे अस्मद्भक्त्या च ते श्रुतः ||४३||

### c324
#### 28
तत्रापि पञ्चभिर्यज्ञैः पञ्चकालानरिंदम |
अयजद्धरिं सुरपतिं भूमेर्विवरगोऽपि सन् ||२८||

### c325
#### 4
नारद उवाच||

नमस्ते देवदेव १ निष्क्रिय २ निर्गुण ३ लोकसाक्षिन् ४ क्षेत्रज्ञ ५
अनन्त ६=११६ पुरुष ७ महापुरुष ८ त्रिगुण ९ प्रधान १० अमृत ११
व्योम १२ सनातन १३ सदसद्व्यक्ताव्यक्त १४ ऋतधामन् १५ पूर्वादिदेव १६
वसुप्रद १७ प्रजापते १८ सुप्रजापते १९ वनस्पते २० महाप्रजापते २१
ऊर्जस्पते २२ वाचस्पते २३ मनस्पते २४ जगत्पते २५ दिवस्पते २६
मरुत्पते २७ सलिलपते २८ पृथिवीपते २९ दिक्पते ३० पूर्वनिवास ३१
ब्रह्मपुरोहित ३२ ब्रह्मकायिक ३३ महाकायिक ३४ महाराजिक ३५
चतुर्महाराजिक ३६ आभासुर ३७ महाभासुर ३८ सप्तमहाभासुर ३९ याम्य ४०
महायाम्य ४१ सञ्ज्ञासञ्ज्ञ ४२ तुषित ४३ महातुषित ४४ प्रतर्दन ४५
परिनिर्मित ४६ वशवर्तिन् ४७ अपरिनिर्मित ४८ यज्ञ ४९ महायज्ञ ५०
यज्ञसम्भव ५१ यज्ञयोने ५२ यज्ञगर्भ ५३ यज्ञहृदय ५४ यज्ञस्तुत ५५
यज्ञभागहर ५६ पञ्चयज्ञधर ५७ पञ्चकालकर्तृगते ५८
पञ्चरात्रिक ५९ वैकुण्ठ ६० अपराजित ६१ मानसिक ६२ परमस्वामिन् ६३
सुस्नात ६४ हंस ६५ परमहंस ६६ परमयाज्ञिक ६७ साङ्ख्ययोग ६८
अमृतेशय ६९ हिरण्येशय ७० वेदेशय ७१ कुशेशय ७२ ब्रह्मेशय ७३
पद्मेशय ७४ विश्वेश्वर ७५ त्वं जगदन्वयः ७६ त्वं जगत्प्रकृतिः ७७
तवाग्निरास्यम् ७८ वडवामुखोऽग्निः ७९ त्वमाहुतिः ८० त्वं सारथिः ८१
त्वं वषट्कारः ८२ त्वमोङ्कारः ८३ त्वं मनः ८४ त्वं चन्द्रमाः ८५
त्वं चक्षुराद्यम् ८६ त्वं सूर्यः ८७ त्वं दिशां गजः ८८ दिग्भानो ८९
हयशिरः ९० प्रथमत्रिसौपर्ण ९१ पञ्चाग्ने ९२ त्रिणाचिकेत ९३
षडङ्गविधान ९४ प्राग्ज्योतिष ९५ ज्येष्ठसामग ९६ सामिकव्रतधर ९७
अथर्वशिरः ९८ पञ्चमहाकल्प ९९ फेनपाचार्य १०० वालखिल्य १०१
वैखानस १०२ अभग्नयोग १०३ अभग्नपरिसङ्ख्यान १०४ युगादे १०५
युगमध्य १०६ युगनिधन १०७ आखण्डल १०८ प्राचीनगर्भ १०९
कौशिक ११० पुरुष्टुत १११ पुरुहूत ११२ विश्वरूप ११३ अनन्तगते ११४
अनन्तभोग ११५ अनन्त ११६=६ अनादे ११७ अमध्य ११८ अव्यक्तमध्य ११९
अव्यक्तनिधन १२० व्रतावास १२१ समुद्राधिवास १२२ यशोवास १२३
तपोवास १२४ लक्ष्म्यावास १२५ विद्यावास १२६ कीर्त्यावास १२७
श्रीवास १२८ सर्वावास १२९ वासुदेव १३० सर्वच्छन्दक १३१
हरिहय १३२ हरिमेध १३३ महायज्ञभागहर १३४ वरप्रद १३५=१५७
यमनियममहानियमकृच्छ्रातिकृच्छ्रमहाकृच्छ्रसर्वकृच्छ्रनियमधर १३६
निवृत्तधर्मप्रवचनगते १३७ प्रवृत्तवेदक्रिय १३८ अज १३९
सर्वगते १४० सर्वदर्शिन् १४१ अग्राह्य १४२ अचल १४३ महाविभूते १४४
माहात्म्यशरीर १४५ पवित्र १४६ महापवित्र १४७ हिरण्मय १४८ बृहत् १४९
अप्रतर्क्य १५० अविज्ञेय १५१ ब्रह्माग्र्य १५२ प्रजासर्गकर १५३
प्रजानिधनकर १५४ महामायाधर १५५ चित्रशिखण्डिन् १५६ वरप्रद १५७=१३५
पुरोडाशभागहर १५८ गताध्वन् १५९ छिन्नतृष्ण १६०
छिन्नसंशय १६१ सर्वतोनिवृत्त १६२ ब्राह्मणरूप १६३ ब्राह्मणप्रिय १६४
विश्वमूर्ते १६५ महामूर्ते १६६ बान्धव १६७ भक्तवत्सल १६८
ब्रह्मण्यदेव १६९ भक्तोऽहं त्वां दिदृक्षुः १७० एकान्तदर्शनाय नमो
नमः १७१ ||४||

### c326

#### 43
माया ह्येषा मया सृष्टा यन्मां पश्यसि नारद |
सर्वभूतगुणैर्युक्तं नैवं त्वं ज्ञातुमर्हसि ||४३||
#### 70
हिरण्याक्षं हनिष्यामि दैतेयं बलगर्वितम् |
नारसिंहं वपुः कृत्वा हिरण्यकशिपुं पुनः ||७३||
सुरकार्ये हनिष्यामि यज्ञघ्नं दितिनन्दनम् ||७३||

### c336
#### 14
फेनपा ऋषयश्चैव तं धर्मं प्रतिपेदिरे |
वैखानसाः फेनपेभ्यो धर्ममेतं प्रपेदिरे ||१४||

वैखानसेभ्यः सोमस्तु ततः सोऽन्तर्दधे पुनः ||१४||
#### 53
एकव्यूहविभागो वा क्वचिद्द्विव्यूहसञ्ज्ञितः |
त्रिव्यूहश्चापि सङ्ख्यातश्चतुर्व्यूहश्च दृश्यते ||५३||

# p13
### c84
#### 77
ततः स कार्त्तिकेयत्वमवाप परमद्युतिः |
स्कन्नत्वात्स्कन्दतां चापि गुहावासाद्गुहोऽभवत् ||७७||

### c86
#### 32

तस्मात्सुवर्णं मङ्गल्यं रत्नमक्षय्यमुत्तमम् |
सहजं कार्त्तिकेयस्य वह्नेस्तेजः परं मतम् ||३२||
### c131
#### 13.131.1
उमोवाच
भगवन्भगनेत्रघ्न पूष्णो दशनपातन
दक्षक्रतुहर त्र्यक्ष संशयो मे महानयम्
#### 13.131.2
चातुर्वर्ण्यं भगवता पूर्वं सृष्टं स्वयंभुवा
केन कर्मविपाकेन वैश्यो गच्छति शूद्रताम्
#### 13.131.3
वैश्यो वा क्षत्रियः केन द्विजो वा क्षत्रियो भवेत्
प्रतिलोमः कथं देव शक्यो धर्मो निषेवितुम्
#### 13.131.4
a केन वा कर्मणा विप्रः शूद्रयोनौ प्रजायते
13131004c क्षत्रियः शूद्रतामेति केन वा कर्मणा विभो
#### 13.131.5
a एतं मे संशयं देव वद भूतपतेऽनघ
13131005c त्रयो वर्णाः प्रकृत्येह कथं ब्राह्मण्यमाप्नुयुः
#### 13.131.6
महेश्वर उवाच
ब्राह्मण्यं देवि दुष्प्रापं निसर्गाद्ब्राह्मणः शुभे
क्षत्रियो वैश्यशूद्रौ वा निसर्गादिति मे मतिः
#### 13.131.7
कर्मणा दुष्कृतेनेह स्थानाद्भ्रश्यति वै द्विजः
ज्येष्ठं वर्णमनुप्राप्य तस्माद्रक्षेत वै द्विजः
#### 13.131.8
स्थितो ब्राह्मणधर्मेण ब्राह्मण्यमुपजीवति
क्षत्रियो वाथ वैश्यो वा ब्रह्मभूयाय गच्छति
#### 13.131.9
यस्तु विप्रत्वमुत्सृज्य क्षात्रं धर्मं निषेवते
ब्राह्मण्यात्स परिभ्रष्टः क्षत्रयोनौ प्रजायते
#### 13.131.10
वैश्यकर्म च यो विप्रो लोभमोहव्यपाश्रयः
ब्राह्मण्यं दुर्लभं प्राप्य करोत्यल्पमतिः सदा
#### 13.131.11
स द्विजो वैश्यतामेति वैश्यो वा शूद्रतामियात्
स्वधर्मात्प्रच्युतो विप्रस्ततः शूद्रत्वमाप्नुते
#### 13.131.12
तत्रासौ निरयं प्राप्तो वर्णभ्रष्टो बहिष्कृतः
ब्रह्मलोकपरिभ्रष्टः शूद्रः समुपजायते
#### 13.131.45
एतैः कर्मफलैर्देवि न्यूनजातिकुलोद्भवः
शूद्रोऽप्यागमसंपन्नो द्विजो भवति संस्कृतः
#### 13.131.46
ब्राह्मणो वाप्यसद्वृत्तः सर्वसंकरभोजनः
ब्राह्मण्यं पुण्यमुत्सृज्य शूद्रो भवति तादृशः
# p18
### c5
#### 41
अनागतं त्रिभिर्वर्षैः कृष्णद्वैपायनः प्रभुः |
संदर्भं भारतस्यास्य कृतवान्धर्मकाम्यया ||४१||
#### 42
नारदोऽश्रावयद्देवानसितो देवलः पितॄन् |
रक्षो यक्षाञ्शुको मर्त्यान्वैशम्पायन एव तु ||४२||