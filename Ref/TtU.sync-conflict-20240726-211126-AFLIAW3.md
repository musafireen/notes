
http://gretil.sub.uni-goettingen.de/gretil/corpustei/transformations/html/sa_taittirIyopaniSad-zaMkarabhASya.htm

# b2
## 2.2
annādvai prajāḥ prajāyante / yāḥ kāśca pṛthivīṃśritāḥ / atho annenaiva jīvanti / athainadapi yantyantataḥ / annaṃ hi bhūtānāṃ jyeṣṭham / tasmāt sarvauṣadhamucyate / sarvaṃ vai te 'nnamāpnuvanti / ye 'nnaṃ brahmopāsate / annaṃ hi bhūtānāṃ jyeṣṭham / tasmāt sarvauṣadhamucyate / annādbhūtāni jāyante / jātānyannena vardhante / adyate 'tti ca bhūtāni / tasmādannaṃ taducyata iti / tasmādvā etasmādannarasamayāt / anyo 'ntara ātmā prāṇamayaḥ / tenaiṣa pūrṇaḥ / sa vā eṣa puruṣavidha eva / tasya puruṣavidhatām / anvayaṃ puruṣavidhaḥ / tasya prāṇa eva śiraḥ / vyāno dakṣiṇaḥ pakṣaḥ / apāna uttaraḥ pakṣaḥ / ākāśa ātmā / pṛthivī pucchaṃ pratiṣṭhā / tadapyeṣa śloko bhavati //