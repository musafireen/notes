https://sanskritdocuments.org/doc_veda/taittirIyabrAhmaNam.html

https://titus.uni-frankfurt.de/texte/etcs/ind/aind/ved/yvs/tb/tb.htm

# p2
#### 2.1.6
laksmidhara yajnavedi yantra
##### 2.1.6.1

प्र॒जाप॑तिरकामयतात्म॒न्वन्मे॑ जाये॒तेति॑ । सो॑ऽजुहोत् । तस्या᳚त्म॒न्वद॑जायत ।
अ॒ग्निर्वा॒युरा॑दि॒त्यः । ते᳚ऽब्रुवन् । प्र॒जाप॑तिरहौषीदात्म॒न्वन्मे॑ जाये॒तेति॑ ।
तस्य॑ व॒यम॑जनिष्महि । जाय॑तां न आत्म॒न्वदिति॒ ते॑ऽजुहवुः । प्रा॒णाना॑म॒ग्निः
। त॒नुवै॑ वा॒युः ॥ २। १। ६। १॥

#### 2.3.8
Laksmidhara? sri vidya sri sukta
#### 2.3.10
##### 2.3.10.1
४३ प्र॒जाप॑तिः॒ सोम॒ꣳ॒ राजा॑नमसृजत । तं त्रयो॒ वेदा॒ अन्व॑सृज्यन्त । तान्
हस्ते॑ऽकुरुत । अथ॒ ह सीता॑ सावि॒त्री । सोम॒ꣳ॒ राजा॑नं चकमे । श्र॒द्धामु॒
स च॑कमे । सा ह॑ पि॒तरं॑ प्र॒जाप॑ति॒मुप॑ससार । तꣳ हो॑वाच । नम॑स्ते
अस्तु भगवः । उप॑ त्वाऽयानि ॥ २। ३। १०। १॥

##### 2.3.10.2
४४ प्र त्वा॑ पद्ये । सोमं॒ वै राजा॑नं कामये । श्र॒द्धामु॒ स का॑मयत॒ इति॑ । तस्या॑
उ॒ ह स्था॑ग॒रम॑लङ्का॒रं क॑ल्पयि॒त्वा । दश॑होतारं पु॒रस्ता᳚द्व्या॒ख्याय॑
। चतु॑र्होतारं दक्षिण॒तः । पञ्च॑होतारं प॒श्चात् । षड्ढो॑तारमुत्तर॒तः ।
स॒प्तहो॑तारमु॒परि॑ष्टात् । सं॒भा॒रैश्च॒ पत्नि॑भिश्च॒ मुखे॑ऽलं॒कृत्य॑
॥ २। ३। १०। २॥
# p3
##### 3.1.1.5
५ बृह॒स्पतिः॑ प्रथ॒मं जाय॑मानः । ति॒ष्यं॑ नक्ष॑त्रम॒भि संब॑भूव ।
   श्रेष्ठो॑ दे॒वानां॒ पृत॑नासु जि॒ष्णुः । दिशो नु॒ सर्वा॒ अभ॑यं नो अस्तु ।
   ति॒ष्यः॑ पु॒रस्ता॑दु॒त म॑ध्य॒तो नः॑ । बृह॒स्पति॑र्नः॒ परि॑पातु प॒श्चात्
   । बाधे॑तां॒ द्वेषो॒ अभ॑यं कृणुताम् । सु॒वीर्य॑स्य॒ पत॑यः स्याम । इ॒दꣳ
   स॒र्पेभ्यो॑ ह॒विर॑स्तु॒ जुष्ट᳚म् । आ॒श्रे॒षा येषा॑मनु॒यन्ति॒ चेतः॑ ॥ ३। १। १। ५॥

#### 3.1.4
laksmidhara? Purusa visva yajna yantra
##### 3.1.4.7

३३ दे॒वा॒सु॒राः संय॑त्ता आसन्न् । ते दे॒वाः स॒र्पेभ्य॑ आश्रे॒षाभ्य॒ आज्ये॑
 कर॒म्भं निर॑वपन्न् । ताने॒ताभि॑रे॒व दे॒वता॑भि॒रुपा॑नयन् । ए॒ताभि॑र्ह॒ वै
 दे॒वता॑भिर्द्वि॒षन्तं॒ भ्रातृ॑व्य॒मुप॑नयति । य ए॒तेन॑ ह॒विषा॒ यज॑ते ।
 य उ॑ चैनदे॒वं वेद॑ । सोऽत्र॑ जुहोति । स॒र्पेभ्यः॒ स्वाहा᳚ऽऽश्रे॒षाभ्यः॒
 स्वाहा᳚ । द॒न्द॒शूके᳚भ्यः॒ स्वाहेति॑ ॥ ३। १। ४। ७॥

during the course of the Asvamedha Yajna, offerings of  ghee and barley are submitted to the serpents (Sarphebyam svaha) by the Devas, praying for their help (ashrebhyah)  in subduing  (upanayati) the Asuras.
#### ?
##### 3.4.16.1
१६ 
अ॒क्ष॒रा॒जाय॑ कित॒वम् । 
कृ॒ताय॑ सभा॒विन᳚म् । 
त्रेता॑या आदिनवद॒र्॒शम् ।
द्वा॒प॒राय॑ बहिः॒सद᳚म् । 
कल॑ये सभास्था॒णुम् । 
दु॒ष्कृ॒ताय॑ च॒रका॑चार्यम्। 
अध्व॑ने ब्रह्मचा॒रिण᳚म् । 
पि॒शा॒चेभ्यः॑ सैल॒गम् । 
पि॒पा॒सायै॑ गोव्य॒च्छम्। 
निरृ॑त्यै गोघा॒तम् । 
क्षु॒धे गो॑विक॒र्तम् । 
क्षु॒त्तृ॒ष्णाभ्यां॒ तम् । 
यो गां वि॒कृन्त॑न्तं मा॒ꣳ॒सं भिक्ष॑माण उप॒तिष्ठ॑ते ॥ 
३। ४। १६। १॥ ॥ १६॥

I’ve done it for the king of letters. 
for the sake of the assembly. 
I saw the beginning of the Treta.
Dvapara, the outer assembly. 
The assembly hall in the art. 
Charakacharya for the wicked. 
A celibate on the road. 
Sailing to the devils. 
I gave him a cow for thirst. 
Nirrityai goghatam. 
Hungry cowboys. 
hunger and thirst. 
He who approaches a cow begging for meat while it is being torn apart

##### 3.10.9.2
२४ वृ॒श्चत॑श्च । सैषा मी॑मा॒ꣳ॒साऽग्नि॑हो॒त्र ए॒व सं॑पन्ना । अथो॑
 आहुः । सर्वे॑षु यज्ञक्र॒तुष्विति॑ । होष्य॑न्न॒प उप॑स्पृशेत् । विद्यु॑दसि॒
 विद्य॑ मे पा॒प्मान॒मिति॑ । अथ॑ हु॒त्वोप॑स्पृशेत् । वृष्टि॑रसि॒ वृश्च॑
 मे पा॒प्मान॒मिति॑ । य॒क्ष्यमा॑णो वे॒ष्ट्वा वा᳚ । वि च॑ है॒वास्यै॒ते दे॒वते॑
 पा॒प्मानं॒ द्यतः॑ ॥ ३। १०। ९। २॥
##### 3.11.8.1
४२ उ॒शन् ह॒ वै वा॑जश्रव॒सः स॑र्ववेद॒सं द॑दौ । तस्य॑ ह॒ नचि॑केता॒
नाम॑ पु॒त्र आ॑स । तꣳ ह॑ कुमा॒रꣳ सन्त᳚म् । दक्षि॑णासु नी॒यमा॑नासु
श्र॒द्धाऽऽवि॑वेश । स हो॑वाच । तत॒ कस्मै॒ मां दा᳚स्य॒सीति॑ । द्वि॒तीयं॑
तृ॒तीय᳚म् । तꣳ ह॒ परी॑त उवाच । मृ॒त्यवे᳚ त्वा ददा॒मीति॑ । तꣳ ह॒
स्मोत्थि॑तं॒ वाग॒भिव॑दति ॥ ३। ११। ८। १॥
##### 3.11.8.2
४३ गौत॑म कुमा॒रमिति॑ । स हो॑वाच । परे॑हि मृ॒त्योर्गृ॒हान् । मृ॒त्यवे॒
वै त्वा॑ऽदा॒मिति॑ । तं वै प्र॒वस॑न्तं ग॒न्तासीति॑ होवाच । तस्य॑ स्म ति॒स्रो
रात्री॒रना᳚श्वान्गृ॒हे व॑सतात् । स यदि॑ त्वा पृ॒च्छेत् । कुमा॑र॒ कति॒
रात्री॑रवाथ्सी॒रिति॑ । ति॒स्र इति॒ प्रति॑ ब्रूतात् । किं प्र॑थ॒माꣳ रात्रि॑माश्ना॒
इति॑ ॥ ३। ११। ८। २॥
##### 3.11.8.3
४४ प्र॒जां त॒ इति॑ । किं द्वि॒तीया॒मिति॑ । प॒शूग्स्त॒ इति॑ । किं तृ॒तीया॒मिति॑ । सा॒धु॒कृ॒त्यां त॒ इति॑ । तं वै प्र॒वस॑न्तं जगाम । तस्य॑ ह ति॒स्रो
रात्री॒रना᳚श्वान्गृ॒ह उ॑वास । तमा॒गत्य॑ पप्रच्छ । कुमा॑र॒ कति॒
 रात्री॑रवाथ्सी॒रिति॑ । ति॒स्र इति॒ प्रत्यु॑वाच ॥ ३। ११। ८। ३॥
##### 3.11.8.4
४५ किं प्र॑थ॒माꣳ रात्रि॑माश्ना॒ इति॑ । प्र॒जां त॒ इति॑ । किं द्वि॒तीया॒मिति॑
। प॒शूग्स्त॒ इति॑ । किं तृ॒तीया॒मिति॑ । सा॒धु॒कृ॒त्यां त॒ इति॑ । नम॑स्ते
अस्तु भगव॒ इति॑ होवाच । वरं॑ वृणी॒ष्वेति॑ । पि॒तर॑मे॒व जीव॑न्नया॒नीति॑
। द्वि॒तीयं॑ वृणी॒ष्वेति॑ ॥ ३। ११। ८। ४॥
##### 3.11.8.5
४६ इ॒ष्टा॒पू॒र्तयो॒र्मेऽक्षि॑तिं ब्रू॒हीति॑ होवाच । तस्मै॑ है॒तम॒ग्निं
 ना॑चिके॒तमु॑वाच । ततो॒ वै तस्ये᳚ष्टापू॒र्ते ना क्षी॑येते । नास्ये᳚ष्टापू॒र्ते
 क्षी॑येते । यो᳚ऽग्निं ना॑चिके॒तं चि॑नु॒ते । य उ॑ चैनमे॒वं वेद॑ । तृ॒तीयं॑
 वृणी॒ष्वेति॑ । पु॒न॒र्मृ॒त्योर्मेऽप॑जितिं ब्रू॒हीति॑ होवाच । तस्मै॑ है॒तम॒ग्निं
 ना॑चिके॒तमु॑वाच । ततो॒ वै सोऽप॑ पुनर्मृ॒त्युम॑जयत् ॥ ३। ११। ८। ५॥
##### 3.11.8.6
४७ अप॑ पुनर्मृ॒त्युं ज॑यति । यो᳚ऽग्निं ना॑चिके॒तं चि॑नु॒ते । य उ॑ चैनमे॒वं
 वेद॑ । प्र॒जाप॑ति॒र्वै प्र॒जाका॑म॒स्तपो॑ऽतप्यत । स हिर॑ण्य॒मुदा᳚स्यत् ।
 तद॒ग्नौ प्रास्य॑त् । तद॑स्मै॒ नाच्छ॑दयत् । तद्द्वि॒तीयं॒ प्रास्य॑त् । तद॑स्मै॒
 नैवाच्छ॑दयत् । तत्तृ॒तीयं॒ प्रास्य॑त् ॥ ३। ११। ८। ६॥
# p10
![[BrNryU]]